{
  "name": "٣ خواتم لزفاف واحد! 💍",
  "description": "الكاتبة: سلمي سامح شمس الدين",
  "facebook": "https://www.facebook.com/salmasameh.shameseldin",
  "parts": [
    {
      "title": "الجزء الأول",
      "text": "- بابا أرجوك ماتعملش فيا كدة! \n- عاوزة أبوكِ بتسجن؟ \n- لا يا بابا بس أنا مش عاوزة ….\n- مش عاوز أسمع ولا كلمة و قومي أجهزي الناس على وصول.\nمسكت موبايلي و كلمته لقيت موبايله مقفول! \nكنا متفقين هيجي ياخدني من تحت البيت الساعة 5 بالظبط. \nالساعة كانت 4:30 و هو مافيش اي خبر منه. \nماما دخلت و في إيديها فستان أبيض بسيط و معاه طرحته و عيونها كُلها دموع. \nأترميت في حضنها و أنا بعيط و ببوس أيديها بترجاها تساعدني. \n- ماتعمليش في بنتك الوحيدة كدة ماترميش بنتك في النار يا ماما. \n- أنتِ عارفة أبوكِ ، مش هيسمي علينا أحنا الأتنين لو وقفت قصاده. \nو لو أتسجن هيحصل فينا أية فكرتي؟ \n- هنتصرف هنرجع البلد هنطلب من جدي يساعدنا ، هشتغل هنعمل اي حاجه تانيه يا ماما غير كدة. \n- مش هنعرف أحنا حريم ، و الحريم لما بيفكروا يصلبوا طولهم الدُنيا بتقطموا في لحظتها. \nمش مكتوبلنا الفرح يا بنتي. \nقومي ألبسي و حطي شوية أحمر في وشك. \nنصيبك كدة أرضي لسه محدش عارف الخير فين. \nطبطبت عليا و قامت! \nربنا رزقني بـ أب قاسي و أم مغلوبة على أمرها ضعيفة.\nقومت جهزت و أنا كل ثانية بتصل بـ حبيبي بس موبايله مقفول\nكنت واثقة إنه جاي\nجهزت عشان محدش يشك في حاجه \nو طلعت البلكونة مستنية العربية. \nشوفت الأنوار منورة العمارة كُلها و العمال بيطلعوا الكراسي و الدي چي. \nرغم إنه مكنش فيه معازيم أصلًا\nبس أبويا كان مصمم الشارع كُله يعرف  عشان الأشهار. \nفاضل 5 دقائق على الساعة 5 و هو مجاش! \nكنت مجهزه شنطة صغيرة و مخبياها تحت بير السلم فيها شوية هدوم و فلوس و بطاقتي و كل حاجتي الشخصية \nو كنا متفقين أننا هنهرب و هنتجوز \nو هينقذني من أبويا و اللّي عاوز يعمله فيا. \nبقالنا كام شهر بس مرتبطين إلا أني كنت بحبه فعلًا أول حب في حياتي. \nقطع حبل أفكاري \nبابا و هو داخل البلكونة بيسألني واقفة بعمل أية في البلكونة و أنا مفروض أدخل أحضر شنطة هدومي. \nمردتش عليه \nفسألني مستنياه؟ \nهنا قلبي وقع في رجلي \nبصتله و أنا مش فاهمه هو يقصد مين. \nقالي و هو بينفخ دخان سيجارته ببرود : \n- حبيب القلب مش جاي ، فكراني مش عارف بتعملي أية من ورايا يا بنت الكلب \nرايحة تتفقي مع عيل ريل على شوية فلوس و خدهم و خلع و سابك. \nعشان بس الليلة ليلتك و مش عاوز أمد أيدي عليكِ أدخلي جهزي حاجتك و أنسى اللّي في دماغك دة محدش هيجي ينقذك.\nسابني واقفة بين دموعي و دخان سجايره بفستاني الأبيض مُنهارة! \nكل اللّي نازل عليا إني عماله أردد .. يارب يارب \nبعد حوالي ساعتين \nأمي جابتلي الشنطة من تحت \nو جهزتلي كل حاجه و جم عيلة العريس \nو المأذون و عمي. \nمكنش فيه غير العائلتين بس \nحتى أخواته البنات مجوش دة اللّي فهمته.\n"
    },
    {
      "title": "الجزء الثاني",
      "text": "طلعت بفستاني \nو ماما حطت الطرحة على وشي \nغطت بيها دموعي و عيوني الوارمة من كتر العياط و مكياچي البايظ. \nكلمت أقرب صاحبه ليا جت تجري و هي مش فاهمه اي حاجه بس كانت معايا فضلت ماسكة إيدي و أنا و هي بنعيط و بنترعش من الرعب. \nطلعت قبليا و رجعت تجري و تقولي العريس مش برا! \nسألتها إزاي ، قالتلي لسه مجاش و عمالين يكلموه. \nبعد شوية بابا طلبني أطلع فقولت أكيد العريس جيه. \nطلعت و بردو مكنش موجود، قعدت و بدأوا \nوبعدين فجأة دخل من الباب العريس اللّي من على وشه باين إنه مش فاهم حاجه! \nوقف قدام المأذون وبيبص لباباه و بيقوله في أية يا بابا. \nكنت فاكرة إن أبويا هو أكتر شخص قاسي في الدنيا بس لا\nميجيش جمب باباه حاجه لا. \nقاله تعالي أقعد جمب عروستك يا نُوح\nفضل وافق مكانه مش عارف يعمل أية ومش فاهم الموقف أصلًا و معاه حق\nطب على الأقل أنا كنت عارفة إني هتجوز غصب \nلكن هو حتى مكنش يعرف! \n- بابا ممكن تفهمني بالظبط أية اللّي بيحصل عشان أنا ماسك أعصابي بالعافية.\n- مش حلمك أنك تمسك الشركات؟ \n- أيوة. \n- و دة شرطي ، تتجوز بنت عم محمد.\n- ليه!\n- خلي الأسباب دي ليا ، بس نقدر نقول عشان مش عاجبني حالك من غير جواز و مش هنلاقي أحسن من بنت عم محمد. \nخد قرارك يا تكتب عليها و تبقى الشركات كلها تحت إدارتك زي ما بتحلم \nيا اخرج من الباب و ولا أنت ابني ولا أنا أعرف. \nكنت قاعدة بتفرج على الفيلم العربي دة من ورا طرحتي وبدعي ربنا يرفض لكنه قبل!\nقعد و كتبنا الكتاب \nوسط زغاريط ماما \nباباه قاله بوس راس عروستك يا نُوح.\nقرب مني فهمست من تحت الطرحة بصوت مايسمعهوش غيره \n- إياك تقرب مني.\nفتراجع و قاله في بيتنا يا بابا عشان محرجهاش.\nخد شنطتي و سلمنا على العيلتين و نزلنا ركبنا العربية و روحنا لـ بيتنا اللّي باباه و اخواته البنات كانوا مجهزينه كمفاجأة لينا. \n_\nوقفت في نص الشقة و أنا لسة بفستاني و طرحتي على وشي. \nكان بيطلع الشنط ، طلع آخر شنطة و قفل الباب بقوة جسمي أتنفض من الرعب. \nفك الجرافت بإيده و هو متعصب و قلع الچاكيت و هو بيفتح باب البلكونة الجرار.\nو لسة هيفتح أول زرار من القميص هنا صرخت فيه بصوت عالي و أنا بقوله : \n- لا أستنى. \n- أنتِ بتعلي صوتك ليه! \n- أنت اللّي بتعمل أيه؟ \n- آةة لا دة أنتِ مخك راح لبعيد ، لو فاكرة أني ممكن أقرب منك تبقى بتحلمي. \n- أنت اللّي لو فاكر أنك هتلمسني في يوم من الأيام تبقى بتحلم. \nبصلي بإستغراب و قالي : \n- أمال وافقتي ليه على الجوازة دي؟ على الأقل أنا مكنتش عارف طب أنتِ؟ \n- أنت كنت مُجبرة بسبب أبويا مش أكتر. \nهز راسه في تفهم و بصلي في حيره كأني بيسألني هنعمل أية؟ \nقعدت على الكنبة قلعت الهيلز و شلت طرحتي من على وشي خالص. \nكانت أول مرة يبصلي\nكان بيبص لـ ملامحي بتركيز و شوفته و هو بيبلع ريقه بصعوبه.\nهنا لازم أقولكم إني جَميلة جدًا \nو دة كان السبب إن بابا كان حابسني في البيت و مش بيخليني أروح في حته بسبب خوفه عليا من الناس و من جمالي و دايمًا كان شايف إني الكنز بتاعه اللّي لازم يستغله صح في جوازه تأكله الشهد! \nكنت بسمعه بيقول كدة لماما و اهوه حصل. \nخوفت لـ نُوح يغير رأيه بعد ما شافني و نظره عيونه أتغيرت ليه. \nفكسرت الصمت و سألته : \n- بتحب القهوة ولا الشاي ؟ \n- نعم! \n- شاي ولا قهوة؟ \n- قهوة بس ليه؟ \n- أنا هدخل الأول الحمام أغير هدومي و عقبال ما أنت تغير في الأوضة أكون عملتلنا فنجانين قهوة و نقعد نتكلم عشان نعرف هنعمل أية، تمام؟ \n- تمام. \nقومت فتحت شنطتي ، لقيت ماما حاطه في الشنطة كلها هدوم عرايس \" بدون توضيح \" أكيد فهمتوا و بيچامتين بس بنص كم! \nحمدت ربنا إن فيه حاجه هلبسها أصلًا \nقلعت الفستان و لبست البيچامة و لميت شعري الطويل في ديل حصان و خرجت دخلت المطبخ أعمل القهوة. \nمكان جديد عليا بس أماكن الفناجين و البن و السكر و الحاجات دي كانت سهلة.\nمجهود واضح في فرش الشقة \nكانت جميلة جدًا و منظمة! \nبعد شوية خرجت البلكونة \nكان الهوا جميل كان معايا صينية القهوة و حطيت معاهم شوكولاتة لقيتها في التلاجة. \nدخل البلكونة بس ريحه برفانة جت قبله \nشميتها و عملت دماغ.\nقولت لنفسي ، أتلمي و أمسكي نفسك! \nقعد جمبي و شرب القهوة و قالي تسلم إيديك. \nفضلت ساكته مستنياه يتكلم لحد ما أتكلم و قال : \n- بصي يا ست الناس \nأنا مابحبكيش ، معرفكيش ولا تعرفيني \nولا كنت عاوز أتجوز أساسًا بس خلاص لبسنا في بعض فعشان نعيش من غير وجع دماغ لحد ما نلاقي حل و نعرف ننفصل هنحط قوانين نمشي عليها. \nأول قانون ..\nقاطعته و قولتله : \n- مش هتلمسني \n- موافق ، تاني قانون أنا مش بحب أكل الشارع فعاوز أرجع كل يوم الاقي في أكل في البيت. \nبتعرفي تطبخي؟ \n- بعرف .\n- حلو ، تالت قانون ملكيش دعوة بحياتي نهائي ولا بتكلم مين ولا رايح فين ولا راجع منين ملكيش دعوة بيا.\n- ولا أنت ليك دعوة بيا. \n- لا ليا دعوة كل خطوة أبقى عارفها بس مش هقولك لا عليها تمام؟ \n- تمام. \n- احترام متبادل قدام أهلي و أهلك أحنا متجوزين خلاص و الباب أتقفل علينا \nمحدش يعرف أية اللّي ورا الباب دة غيرنا \nماتحاوليش تشتكي لحد ولا تحاولي تهربي ولا تحاولي تلاقي طريقة تطلقي بيها \nصدقيني أنا هدور علي الطريقة دي قبلك. \n- أتفقنا.\n- أتفقنا.\nمضيت على الأتفاق بقلبي و أنا مش فاهمه أنا عملت في نفسي أية! \n"
    },
    {
      "title": "الجزء الثالث",
      "text": "طلعت بفستاني \nو ماما حطت الطرحة على وشي \nغطت بيها دموعي و عيوني الوارمة من كتر العياط و مكياچي البايظ. \nكلمت أقرب صاحبه ليا جت تجري و هي مش فاهمه اي حاجه بس كانت معايا فضلت ماسكة إيدي و أنا و هي بنعيط و بنترعش من الرعب. \nطلعت قبليا و رجعت تجري و تقولي العريس مش برا! \nسألتها إزاي ، قالتلي لسه مجاش و عمالين يكلموه. \nبعد شوية بابا طلبني أطلع فقولت أكيد العريس جيه. \nطلعت و بردو مكنش موجود، قعدت و بدأوا \nوبعدين فجأة دخل من الباب العريس اللّي من على وشه باين إنه مش فاهم حاجه! \nوقف قدام المأذون وبيبص لباباه و بيقوله في أية يا بابا. \nكنت فاكرة إن أبويا هو أكتر شخص قاسي في الدنيا بس لا\nميجيش جمب باباه حاجه لا. \nقاله تعالي أقعد جمب عروستك يا نُوح\nفضل وافق مكانه مش عارف يعمل أية ومش فاهم الموقف أصلًا و معاه حق\nطب على الأقل أنا كنت عارفة إني هتجوز غصب \nلكن هو حتى مكنش يعرف! \n- بابا ممكن تفهمني بالظبط أية اللّي بيحصل عشان أنا ماسك أعصابي بالعافية.\n- مش حلمك أنك تمسك الشركات؟ \n- أيوة. \n- و دة شرطي ، تتجوز بنت عم محمد.\n- ليه!\n- خلي الأسباب دي ليا ، بس نقدر نقول عشان مش عاجبني حالك من غير جواز و مش هنلاقي أحسن من بنت عم محمد. \nخد قرارك يا تكتب عليها و تبقى الشركات كلها تحت إدارتك زي ما بتحلم \nيا اخرج من الباب و ولا أنت ابني ولا أنا أعرف. \nكنت قاعدة بتفرج على الفيلم العربي دة من ورا طرحتي وبدعي ربنا يرفض لكنه قبل!\nقعد و كتبنا الكتاب \nوسط زغاريط ماما \nباباه قاله بوس راس عروستك يا نُوح.\nقرب مني فهمست من تحت الطرحة بصوت مايسمعهوش غيره \n- إياك تقرب مني.\nفتراجع و قاله في بيتنا يا بابا عشان محرجهاش.\nخد شنطتي و سلمنا على العيلتين و نزلنا ركبنا العربية و روحنا لـ بيتنا اللّي باباه و اخواته البنات كانوا مجهزينه كمفاجأة لينا. \n_\nوقفت في نص الشقة و أنا لسة بفستاني و طرحتي على وشي. \nكان بيطلع الشنط ، طلع آخر شنطة و قفل الباب بقوة جسمي أتنفض من الرعب. \nفك الجرافت بإيده و هو متعصب و قلع الچاكيت و هو بيفتح باب البلكونة الجرار.\nو لسة هيفتح أول زرار من القميص هنا صرخت فيه بصوت عالي و أنا بقوله : \n- لا أستنى. \n- أنتِ بتعلي صوتك ليه! \n- أنت اللّي بتعمل أيه؟ \n- آةة لا دة أنتِ مخك راح لبعيد ، لو فاكرة أني ممكن أقرب منك تبقى بتحلمي. \n- أنت اللّي لو فاكر أنك هتلمسني في يوم من الأيام تبقى بتحلم. \nبصلي بإستغراب و قالي : \n- أمال وافقتي ليه على الجوازة دي؟ على الأقل أنا مكنتش عارف طب أنتِ؟ \n- أنت كنت مُجبرة بسبب أبويا مش أكتر. \nهز راسه في تفهم و بصلي في حيره كأني بيسألني هنعمل أية؟ \nقعدت على الكنبة قلعت الهيلز و شلت طرحتي من على وشي خالص. \nكانت أول مرة يبصلي\nكان بيبص لـ ملامحي بتركيز و شوفته و هو بيبلع ريقه بصعوبه.\nهنا لازم أقولكم إني جَميلة جدًا \nو دة كان السبب إن بابا كان حابسني في البيت و مش بيخليني أروح في حته بسبب خوفه عليا من الناس و من جمالي و دايمًا كان شايف إني الكنز بتاعه اللّي لازم يستغله صح في جوازه تأكله الشهد! \nكنت بسمعه بيقول كدة لماما و اهوه حصل. \nخوفت لـ نُوح يغير رأيه بعد ما شافني و نظره عيونه أتغيرت ليه. \nفكسرت الصمت و سألته : \n- بتحب القهوة ولا الشاي ؟ \n- نعم! \n- شاي ولا قهوة؟ \n- قهوة بس ليه؟ \n- أنا هدخل الأول الحمام أغير هدومي و عقبال ما أنت تغير في الأوضة أكون عملتلنا فنجانين قهوة و نقعد نتكلم عشان نعرف هنعمل أية، تمام؟ \n- تمام. \nقومت فتحت شنطتي ، لقيت ماما حاطه في الشنطة كلها هدوم عرايس \" بدون توضيح \" أكيد فهمتوا و بيچامتين بس بنص كم! \nحمدت ربنا إن فيه حاجه هلبسها أصلًا \nقلعت الفستان و لبست البيچامة و لميت شعري الطويل في ديل حصان و خرجت دخلت المطبخ أعمل القهوة. \nمكان جديد عليا بس أماكن الفناجين و البن و السكر و الحاجات دي كانت سهلة.\nمجهود واضح في فرش الشقة \nكانت جميلة جدًا و منظمة! \nبعد شوية خرجت البلكونة \nكان الهوا جميل كان معايا صينية القهوة و حطيت معاهم شوكولاتة لقيتها في التلاجة. \nدخل البلكونة بس ريحه برفانة جت قبله \nشميتها و عملت دماغ.\nقولت لنفسي ، أتلمي و أمسكي نفسك! \nقعد جمبي و شرب القهوة و قالي تسلم إيديك. \nفضلت ساكته مستنياه يتكلم لحد ما أتكلم و قال : \n- بصي يا ست الناس \nأنا مابحبكيش ، معرفكيش ولا تعرفيني \nولا كنت عاوز أتجوز أساسًا بس خلاص لبسنا في بعض فعشان نعيش من غير وجع دماغ لحد ما نلاقي حل و نعرف ننفصل هنحط قوانين نمشي عليها. \nأول قانون ..\nقاطعته و قولتله : \n- مش هتلمسني \n- موافق ، تاني قانون أنا مش بحب أكل الشارع فعاوز أرجع كل يوم الاقي في أكل في البيت. \nبتعرفي تطبخي؟ \n- بعرف .\n- حلو ، تالت قانون ملكيش دعوة بحياتي نهائي ولا بتكلم مين ولا رايح فين ولا راجع منين ملكيش دعوة بيا.\n- ولا أنت ليك دعوة بيا. \n- لا ليا دعوة كل خطوة أبقى عارفها بس مش هقولك لا عليها تمام؟ \n- تمام. \n- احترام متبادل قدام أهلي و أهلك أحنا متجوزين خلاص و الباب أتقفل علينا \nمحدش يعرف أية اللّي ورا الباب دة غيرنا \nماتحاوليش تشتكي لحد ولا تحاولي تهربي ولا تحاولي تلاقي طريقة تطلقي بيها \nصدقيني أنا هدور علي الطريقة دي قبلك. \n- أتفقنا.\n- أتفقنا.\nمضيت على الأتفاق بقلبي و أنا مش فاهمه أنا عملت في نفسي أية! \n"
    },
    {
      "title": "الجزء الرابع",
      "text": "فات أكتر من ٣ شهور على الأتفاق دة \nكان معاملته ليا بشعة!\nبس مش قادرة أفتح بوقي بكلمة زي ما أتفقنا بالحرف \nبينزل الصبح يجي بعد العصر يلاقي الغدا جاهز و البيت نضيف ياخد شاور و يتغدا و يلبس تاني و ينزل. \nبيعاملني كأني خدامة عنده في البيت \nكل يوم الصبح بيسبلي فلوس على ترابيزة السفرة.\nمكنش بخيل خالص في الفلوس لكنه كان بخيل في الكلام المشاعر الونس! \nكان البيت بالنسبالي شغلانة.\nبدأت أحوش من الفلوس دي لنفسي \nو أعتبرته فعلًا شغل. \nمش بخدمه زي ما طلب و مش بنزل غير لما بقوله و مش بعمل حاجه غير إني بروح أزور أمي و أشوف أصحابي بس.\nحتى لما أقترحت عليه أني أشتغل رفض بحجه إني هقصر في البيت و هكون مهمله في نضافته و في الغدا قولتله لا و مش هقصر و حاولت أقنعه لكنه رفض بشدة و سابني و نزل.\nكنت مقاطعة أبويا و كل ما يحاول يكلمني بصده و عرفت انه أشتغل مع بابا نوح و بقى معاه فلوس كويسة. \nو هو مكنش مهتم انه يصلح علاقته بيا محاولش تاني يكلمني \nكان بيسال عني من أمي و بس. \nو عيله نوح مكنتش بتيجي عندنا خالص \nكانوا فاهمين إنها جوازه بالغصب فتقريبًا محبوش يضغطوا كمان علينا ولا طلبوا منه إنه يوديني ليهم. \nطبعًا كل واحد فينا كان بينام في أوضة لوحده من أول يوم نُوح كان بينام في أوضة الأطفال اللّي غيرها و طلب أوضة جاهزة و وصلت خلال أيام و بقت أوضتة جهزها على كيفه.\nو أنا بنام في أوضتنا. \nصحيت إنهاردة على صوته بيناديني على غير العادة ، دايمًا بينزل الشغل من غير ما يصحيني. \nصحيت و لبست الروب فوق بيچامتي و خرجت سألته في أية؟ \n- ماما و بابا و أخواتي البنات جايين إنهاردة أعملي حسابك. \n- ينوروا.\n- غريبة يعني مش مضايقة؟ \n- لا و هضايق من أية دة بيتهم! \nلمحت طرف إبتسامة أختفت بسرعة و سابني و نزل. \nالشقة كانت نضيفة لكن مكنش عندي أكل كتير يكفي عزومة. \nكان سايب فلوس كتير إنهاردة.\nأخدتها و نزلت \nكنت دايما ببعت حارس العمارة يجيب هو طلبات البيت عشان نُوح رافض إني أنزل غير بإذنه لكن إنهاردة كنت عاوزة أنزل أجيب حاجه العزومة و أختار بنفسي لأني مش عارفة هعمل أية لسه و أول عزومة ليا! \nكلمت ماما و أنا في طريقي للسوق طلبت مساعدتها قالتلي محشي طبعا و حمام و ممبار و فتة و قالتلي حاجات كتير أوي مش عارفة هلحق ولا لا. \nجبت اللّي قدرت أشيله و رجعت بس كنت أتاخرت جدًا و بقيت الحاجات طلبت من حارس العمارة يجبها لما وصلت.\nكان بيبصلي نظرات غريبة مفهمتهاش!\nاديته الفلوس و قولتله ماتتأخرش. \nطلعت بسرعة و غيرت هدومي \nلبست جلبية بيت قصيرة و مفتوحة \nمناسبة للحر و للمعركة اللّي داخلة عليها دي \nو شغلت على الساوند سيستم أغاني \nو بدأت المعركة! \nرفعت شعري لفوق و أنا بتمايل يمين و شمال و برقص بخفة في المطبخ و مستمتعة بكل خطوة بعملها في الأكل \nمتحمسة جدًا لليوم. \nو أنا بحشي المحشي سمعت الجرس \nقولت بصوت عالي ثواني \nغسلت إيدي و جريت أدور على العباية ألبسها مكنتش لقياها. \nسمعت صوت الباب بيفتح و صوت نُوح!\nخرجت برا و نسيت إني لابسة قصير و مفتوح كدة.\nكان أصلا في الشقة و أنا معرفش كل دة\nو هو اللّي فتح للحارس و أخد منه الحاجه .\n- نُوح! \n- نعم؟ \n- أنت هنا من أمتى؟ \n- من قبل ما ترجعي من برا. \n- أية اللّي رجعك بدري كدة و مقولتش ليه؟ \n- ولا حاجه.\nبس مصدقتهوش! \nربطت نظرات الحارس برجوعه بدري و فهمت في ثواني و قولتله ..\n- هو كلمك قالك إني نزلت !! \n- الحقيقة آة و أنا رجعت أشوفك أتاخرتي ليه كل دة و لما لقيتك كنتي في السوق أضايقت من نفسي جدًا و محبيتش أتكلم ولا أعرفك إني موجود و … \n- و أية؟ \n- و شكلك و أنتِ بترقصي في المطبخ كان يجنن الحقيقة! \nضحكت وسط عصبيتي و خدودي أحمرت و بصيت على لبسي و جريت من قدامه دخلت الأوضة لبست بيچامة بكم و خرجت كملت الأكل و هو سابني لوحدي. \nو متكلمناش تاني لكن نظراتنا أتقابلت كذا مرة. \nو قبل ما يوصلوا دخلت غيرت هدومي و لبست لبس شيك و حطيت ميك آب و عطرت الشقة و كانت كل حاجه مثالية. \nبص على السفرة و قالي : \n- أنتِ عملتي كل دة! \n- أيوة.. أية رأيك؟ \nقرب مني و مسك إيدي و طبع بوسة في كف إيدي من جوه و قالي تسلم إيديك الحلوين تعبتي نفسك بزيادة إنهاردة \nأنا مستاهلش المعاملة الحلوة دي. \nو قبل ما أرد الجرس رن.\nسابني و راح فتح الباب و هو بيضحك \nأستقبلتهم لأول مرة و أنا حاسه إنه بيتي \nو كانت العزومة جميلة كلها ضحك بسبب أخواته البنات كانوا لطاف جدًا.\nالكل عجبه الأكل و نُوح شكر في أكلي و قالهم إنه بقى مدمن أكلي و مابقاش يعرف ياكل من إيد حد تاني غيري. \nو بعد ما شيلنا الأكل سألتهم تشربوا أية \nفقالي لا أقعدي أنتِ تعبتي أنا اللّي عليا المشروبات. \nفأتكسفت و قعدت و هو قام عمل الشاي و القهوة.\nبس طول و كل شوية نسمع صوت حاجه بتتكسر و نضحك فقولت أقوم أشوفه.\nدخلت المطبخ و سألته محتاج مساعده ؟ \nلف و بسرعة و بحركة متوقعتهاش \nشدني لحضنه جامد \nو لف إيده حواليا \nحسيت إني بتكسر جوه حضنه \nفضلت في حضنه لدقايق صوت نفسي مُنتظم مع صوت نفسه مش بنتكلم ولا بنتحرك بس في حضن بعض! \nلحد ما سمعنا صوت حد جاي \nفبعدت عنه بسرعة و خرجت \nو أنا حاطه إيدي على قلبي من الكسوف..\n_\n- صباح الخير \n- صباح النور. \nكنت قاعدة في البلكونة بعد يوم مُتعب إمبارح و صحيت بدري عشان أنضف الشقة و المواعين اللّي مليانة المطبخ \nكنت فكراه نزل الشغل بس أتفاجئت بيه لسه منزلش.\nكنت بشرب قهوتي كالعادة و بسمع أم كلثوم قبل ما أبدأ يومي.\nلقيته قعد جمبي في البلكونة و قالي : \n- أية الروقان دة ؟\n- دة كل يوم بس أنت بتكون نزلت \n- بجد؟ طب ينفع أبقى أقعد معاكِ شوية قبل ما أنزل الشغل؟ \n- اممم ماشي \n- يعني لو تحبي نشرب قهوتنا سوا \nأصل بصراحة أنتِ بتعمليها حلوة أحلى من بتاعت عم أحمد.\n- مين عم أحمد ؟ \n- اللّي بيعملنا القهوة و الشاي في الشركة. \nضحكت و قولتله ماشي موافقة. \nقومت عملتله فنجان قهوة و رجعت قعدت جمبه و سمعنا أم كلثوم سوا و بعدين نزل. \nشوية و سمعت الباب بيخبط ، لقيتها مرات حارس العمارة قالتلي أن أستاذ نُوح قالي أطلع أنضف الشقة و قالي أقولك أرتاحي ماتعمليش حاجه. \nقد أية كانت حركة لطيفة منه! \nدخلت نضفت الشقة و أنا فعلًا كنت مرهقة جدًا كملت قعدتي في البلكونة لأول مرة و أنا مستمتعة و قلبي بيدق بسرعة و أنا بفتكر حضن أمبارح! \nأول مرة من شهور أكون مرتاحة في البيت دة.\nو قبل العصر كدة لقيت مسدچ منه على الواتس آب اللّي مكنش فيه بينا ولا مسدچ الشات فاضي تمامًا.\nكتبلي \" ماتعمليش أكل انهاردة ارتاحي . \"\nقولتله حاضر و بعتله قلب و ندمت عليه بس قولت مش خسارة فيه قلب دة مدلعني آخر دلع. \nو بعد ساعة لقيته رجع من الشغل \nو قبل ما ياخد شاور قالي إنه نازل.\n- مش هتسأليني رايح فين ؟ \n- من أمتى بسألك! \n- طب ممكن تقومي تجهزي؟ \n- أشمعنى؟ \n- هننزل سوا. \n- هنروح فين؟ \n- أصحابي متجمعين هنقابلهم. \nأستغربت جدًا بس وافقت \nقومت طلعت لبسي و أختارت أشيك فستان عندي و أختارت هيلز عالي \nو كان شكلي خطير.\nخرجت الصالون بصلي و لقيته بصلي و بيصفر فضحكت و سألته: \n- حلو ؟ \n- زي القمر ، أخاف أنزل بيكِ و أنتِ جميلة كدة يحسدوكِ. \n- بكاش. \nنزلنا و ركبنا العربية و بعد شوية وصلنا المكان ، مكان فخم جدًا حمدت ربنا إني لبست أشيك حاجه عندي. \nكانوا جروب كل واحد معاه مراته أو خطيبة أو جاي لوحده و كان الكُل مستنى يشوف مرات نُوح اللّي محدش يعرفها ولا شافها قبل كدة دي كأنها سر حربي! \nحسيت بإيده على كتفي ، حضني و هو بيقدمني ليهم بفخر و بيقولهم مراتي. \nقلبي دَق تاني في سعادة. \nكانت قاعدة خفيفة بس كنت متوترة طول القاعدة مش عارفة ليه \nيمكن عشان ناس معرفهمش مثلًا \nأو عشان مكان فخم مش متعودة على الأماكن دي. \nهو حس بتوتري فمسك إيدي و مسبهاش غير لما وصلنا البيت!\nقعدنا في البلكونة و طلع من جيبه خاتم و قالي أتفضلي. \n- أية دة؟ \n- قالي خاتم جوازنا ، بابا اللّي جابلك خاتم جوازنا و مكنش عاجبني. \n- تسلم إيديك. \nلبسته بس طلع واسع عليا فضحكت \nأخدته مني و قالي خلاص ننزل بكرة سوا نجيب واحد تاني و تختاريه. \n- أنا هدخل أنام عشان عندي شغل بكرة بدري. \n- تصبح على خير \n- نتقابل بكرة في البلكونة ؟ \n- هتلاقيني مستنياكِ مع فنجان القهوة. \nدخل نام و أنا فضلت في البلكونة قاعدة أنا و قلبي و أحلامي و مشاعري اللّي مش مكفيه براح الدنيا دي كلها! \nبسأل نفسي هو أنا فعلًا وقعت في الحب.. \nو الإجابة كانت واضحة! \nلقيت الحب مع أكتر إنسان متوقعتش إني هحبه في يوم من الأيام.\nأكتر بني آدم كنت بتمنى إنه يموت ، يهرب ، يبعد عني ، يطلقني .. \nدلوقتي روحي بقت معاه \nو قلبي بقى في إيديه\nإزاي! \nحضنت ريحته و دخلت السرير \nو نمت و أنا بحلم بيه \nصحيت تاني يوم قبله \nعشان عندي موعد غرامي معاه في البلكونة \nجهزت نفسي و لبست مفتوح شوية \nما أنا مراته فيها أية! \nو أختارت حاجه قصيرة \nو سرحت شعري و أتعطرت \nو لبست خلخال في رجلي \nحطيت مانيكير في رجلي كمان أحمر \nو كان عندي تاتو على شكل فراشات \nلزقته و كان شكلي حلو جدًا .\nو دخلت المطبخ أعمل القهوة \nو كنت عاملة كيك بالشوكولاتة \nحطيت منها كمان عشان يفطر بيها. \nو جهزت الصينية و قبل ما أخرج البلكونة \nحسيت بإيده بتشدني من وسطي و بيقولي .\n- رايحة فين ؟ \n- البلكونة يا نُوح \n- هتطلعني البلكونة كدة؟ عشان أطلقك فيها دي يا قلب نُوح.\nشهقت بصوت عالي و قولتله : \n- تطلقني! \n- لا مقدرش أطلقك خلاص أنتِ بقيتي بتاعتي مدى الحياة. \n- بجد؟ \n- بجد. \n- يعني مش بتدور على طريقة عشان ننفصل زي ما كنت بتقول؟ \n- دة أنا أبقى حمار لو عملت كدة. \n- طب ما أنت حمار فعلًا عشان كنت بتعاملني وحش.\n- أنا حمار حقك عليا.\n- خلاص سامحتك. \n- عندي سؤال \n- أية ؟ \n- بتحبيني ؟ \n- ينفع مجاوبش ؟ \n- لا هتجاوبي ! \n- طب قول أنت الأول. \n- حبيتك من أول ما رفعتي الطرحة من على وشك بس مكنتش عاوز أعترف لنفسي. \n- و أنا كمان بحبك يا نُوح. \n- يعني خلاص أكنسل أوضة نوم الأطفال. \nضحكت و مردتش و قولتله القهوة هتبرد\nو بدأنا أول موعد غرامي \nفي بيتنا \nمع فنجان قهوة \nو كيك بالشوكولاتة \nو أغنية عن الحب لأم كلثوم \nو خاتم تالت جديد بس المرة دي على مقاسي بالظبط! "
    }
  ]
}