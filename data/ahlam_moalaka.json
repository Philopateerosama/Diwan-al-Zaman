{
  "name": "أحلام مُعلّقة",
  "description": "الكاتبة: سلمي سامح شمس الدين",
  "facebook": "https://www.facebook.com/salmasameh.shameseldin",
  "parts": [
    {
      "title": "الجزء الأول",
      "text": "- صباح الخير\n- صباح النور، صاحية رايقة يعني خير؟\n- حلم جميل يا ماما..\n- أحكيلي\n- ما أنتِ عارفة الطقوس!\nضحكت و سبتها و دخلت أوضتي أغير هدومي عشان أنزل\nو أنا في الطريق للكافية flashback بتاعي أفتكرت الموضوع بدأ إزاي.\n..كنت في ثانوي لما حياتي كُلها أتشقلبت لأني حلمت أول مرة\nزمان كنت طفلة غريبة جدًا مش بحلم باي حاجه نهائي\nكنت بسمع أحلام صحابي و أزعل كانت أحلام جميلة\nالي منهم بتحلم أنها أتجوزت ممثل مشهور و اللّي سافرت باريس و اللّي راحت ديزني لاند و رقصت مع ميكي و ميني.\nو أنا مش بحلم بحاجه تمامًا نومي هادي ممل و يارتني فضلت كدة و شكرت ربنا على النعمة دي نعمة اني مش بحلم..\nلحد ما في يوم كئيب كان قلبي مقبوض جدًا\nو نمت و أنا خايفة مش عارفة ليه\nكنت حاسه أن الليلة دي مُختلفة و بالفعل..\nيوميها حلمت لأول مرة و يارتني ما حلمت! \nحلمت بجدتي و أنها تعبت و ماتت فجأة رغم أن صحتها كويسة و مش تعبانه ولا حاجه يعني مافيش حاجه تقول أنها هتموت بس قدر ربنا \nصحيت مش عارفة أبطل عياط و بعد زن كتير من ماما حكتلها الحلم.\nطمنتني و قالتلي أنه مجرد حلم و ماتخافيش و دة الشيطان بيخوفك على جدتك مش أكتر و صدقتها بس  \nيوميها بليل تيتا ماتت بنفس الطريقة و التفاصيل و كل حاجه في الحلم \nكنت مرعوبة و نظرات ماما في العزا كانت بتقتلني كأني السبب!\nرغم أنها عمرها ما قالت كدة بس حسيت من نظراتها الكلام اللّي عاوزة تقوله ليّا..\nمن يوميها بدأت رحلتي مع الأحلام \nمكنتش بحلم كل يوم طبعًا\n ممكن مرة كل شهر ولا حاجه بس الحلم كان بيتحقق بكل تفاصيله!\nفي الأول كنت بسكت بعدها أتعودت على طقوس معينه لما بحلم حلم لازم أكتبه في النوت بوك بتاعتي.\nلما كبرت شوية تأقلمت على الأحلام و بقيت بصحى أروح الكافية أطلب آيس كوفي بالكراميل و بكتب الحلم في النوت بوك.\nلحد دلوقتي مخلصة ورق كتير جدًا كُلها مليانة بأحلام جميلة ساعات و ساعات مقبضة و تخوف.\nدخلت الكافية و كلمت صاحبتي بعد ما كتبت حلم انهاردة \nكان الحلم عنها، أنها هتتخطب لحب عمرها \nكانت بتحبه جدًا و كلنا كنا بندعي أنهم يتجوزوا بقى بس هو مكنش بياخد خطوة. \nحلمت بخطوبتهم و أني كنت هناك معاها و شوفت فستانها و فستاني الجديد.\nكلمتها و حكتلها لقيتها بتزغرد كانت عارفة موضوع الأحلام \nكل القريبين مني عارفين لدرجة أنهم أوقات بيتمنوا بس أحلم بيهم \nبس مكنش بيحصل طبعًا..\nفعلًا تاني يوم كلم أهلها و حددوا ميعاد الخطوبة و نزلنا نشوف فساتين \nلقيت الفستان بتاعي في المحل و روحت أشتريته على طول.\nوهي من غير ما تعرف شكل فستانها في الحلم أختارته من المحل و سألتني هو دة ؟ قولتها أيوة هو.\nكنا بنجهز لخطوبتها و فرحانين و فجأة سألتني سؤال مجاش في بالي أبدًا :\n- هو أنتِ مش بتحلمي بيكِ؟ مش بتحلمي بحياتك؟\nالحقيقة إني عمري ما فكرت في الموضوع دة بس أنا فعلًا عمري ما حلمت بحاجه تخصني!\nو دي كانت الشرارة..."
    },
    {
      "title": "الجزء الثاني",
      "text": "نمت بعد ما رجعت من الخطوبة هخلصانة من التعب \nأخدت شاور سخن و شربت نيسكويك و نمت \nلأول مرة أشوف نفسي في حلم!\nشوفت نفسي واقفة بجهز قدام المرايا شيك زيادة عن اللزوم بحط ميكب آب خفيف، أستغربت عشان مش بحط غير قليل جدًا. \nواقفة محتارة قدامي دولابي لحد ما أختارت طقم سيمي فورمال و لبست و نزلت.\nكنت واقفة مستنية Uber بس جيه الناحية التانية من الشارع و قولتله أستنى هعديلك، عديت الطريق و شوفت عربية جايه بسرعة كسرت ع العربيات و صوت الفرامل مُرعب. \nوقفت في مكاني متسمرة بس حسيت بإيد بتشدني بقوة لورا كانت العربية ع بعد ثواني و هتخبطني بس هو أنقذني لفيت أشوف وشه بس ملامحه مكنتش ظاهرة.\nو الحلم خلص! \nصحيت مش عارفة أخد نفسي من الخوف \nمسكت إيدي اللّي هو مسكها في الحلم و حسيت أنه لسه ماسكها.. \nعرفت أنه هيحصل و لأيام فضلت مستنية \nعاوزة أشوفه.. \nطب أحلم بيه تاني !\nبس محصلش و بعد أسبوعين تقريبًا بعد ما كنت نسيت \nجالي مكالمة من شركة كنت مقدمة فيها شغل و كان عندي أنترڤيو و زي الحلم قومت جهزت. \nو بكدب نفسي بس حصل نفس الكلام بالظبط \nكنت خايفة محدش يلحقني و العربية تشلني \nبس قررت أفضل واقفة قدام العربية عشان هو يظهر!\nغباء صح؟ بس دة اللّي عملته \nو العربية جت عندي و فرملت و أنا ثابتة لحد ما حسيت بإيد شخص بتشدني لورا.. كان هو! \n- أنتِ كويسة؟\n- الحمد لله شكرًا.\nشوفت ملامحه مكنتش وسيم زي مواصفات البنات لا كانت ملامحه قاسية و مكشر و عضلاته واضحة من تحت قميصه الأسود و عروق إيده بتنبض. \nكان كابتن أوبر شاف الموقف و لف ووقف قدامي شكرته و أنا مستنياه يقول اي حاجه تخليني أشوفه تاني بس مقلش فضل واقف لحد ما ركبت و مشي.\n_\n- صباح الخير \n- صباح النور يا قلب ماما، هاه؟ \n- محلمتش بردو يا ماما.. \nماما كانت عارفة كل اللّي حصل و متاكدة من إني هشوفه تاني في حلمي، ماما متحمسة أكتر مني! \nتقريبًا عشان نفسها تشوفني عروسة و خصوصًا ان الدور عليّا في العائل.. \nبس مكنش فارق معايا كنت مقتنعة اني مش هتجوز غير لما أقع في الحب، بس مكنتش أعرف ان هقع في الحلم في أحلامي قبل الواقع. \nصورته مكنتش بتروح من عقلي.. ولا قلبي! \nفضل في بالي أيام بعد الموقف دة \nمحلمتش باي حاجه خلال الفترة دي، لا حلم ليّا ولا لغيري. \nأنقبلت في الشركة و بقيت أنزل كل يوم على أمل أشوفه صدفة في نفس المكان اللّي بركب منه يوم<|im_start|> quarterbacks. \nو قبل يوم أجازتي كنت مستغرقة في النوم حتى ماما قالتلي أنها حاولت تصحيني أكتر من مرة بس مصحيتش. \nكنت بطول في النوم يمكن أحلم بيه \nليه هو اثر في قلبي بالشكل دة؟ \nشخص غريب عني حلمت عنه مرة واحد ليه تفكيري كُله في ملامحه القاسية و قميصه الأسود و عيونه العسلي! \nو بعد كام يوم كانت البلد كُلها اجازة فقررت أن تاني يوم هنزل الكافية أغير جو شوية بعد تعب الأسبوع دة في الشغل. \nو يوميها حلمت..\nحلمت إني داخلة الكافية لقيته في وشي \nبصلي و ملامحه القاسية دي بدأت تلين لما شافني \nلدرجة انه ضحكلي! \nصحيت مش مصدقة…\nقومت جريت على الدولاب لبست فستان و حطيت ميكب آب خفيف و نزلت على الكافية بسرعة حتى ماما أتخضت من طريقي بس مسألتنيش كانت عارفة اني حلمت حلم جديد أكيد.\nو روحت الكافية بس خاب أملي مكنش موجود\nو فصلت كل يوم بعد الشغل أروح لحد يوم الأجازة \nوصلت الكافيه لقيته! \nنفس الحلم بالظبط حتى لابس نفس القميص البيبي بلو اللّي شوفته في الحلم. \nشافني و ضحك و قام سألني إذا كنت بخير و بعدين رجع ترابيزته أفتكرته انه خلاص أطمن و سلم و هيمشي مش هيقول حاجه بس لقيته بيلم حاجه و جاي بيقولي : \n- ينفع أقعد معا<|im_start|>ة ؟ \n- أكيد أتفضل. \nقعد قدامي و كنت متوترة و هو كمان عماله أفكر هو شايفني ازاي؟ \nحلوة؟ بس هيشوفني حلوة ازاي و أنا عمري ما شوفت نفسي حلوة أصلًا! \nكانت ساكتين شوية و بعدين الكلام بدأ يطلع شوية شوية \nو بعدين بصيت في الموبايل لقيت الساعه ٩ ! \nازاي فات أربع ساعات و أنا معاه من غير ما أحس.. \nماما أتصلت هزقتني عشان الوقت أتاخر فقولتله إني لازم أمشي قالي تمام و طلب مني رقم موبايلي عشان يطمن عليا و قالي و هو بيضحك \nلو لقيتي نفسك مجبرة تعدي الشارع كلميني أجي ممكن؟\nضحكت و قولتله وعد و مشيت! \nتقريبًا دة كان أجمل حلم أتحقق من وقت ما بقيت أحلم.. \nأتمنيت أحلم بيه كل ليلة مش هزهق منه ولا من كلامه ولا من نظرات عيونه العسلي. \nكانت رموشة طويلة جدًا مغطية على جمال لون عيونه..\nبدأنا نتكلم واتس آب كل يوم و علاقتنا بقت قوية \nعرفت عنه تقريبًا كل حاجه و أتفقنا نتقابل..\nو بعد شهر تقريبًا من كلامنا حلمت حلم جديد \nبس المرة دي كانت واقف قدام باب شغلة \nووقع من فوق لوح إزاز كبير! \nلقيت ماما بتهزني و بتصحيني و كنت سامعة صوت صريخي و أنا بحلم ماما صحتني فمعرفتش أكمل الحلم \nليه يا ماما! ليه عاوزة أشوف هيحصل أية! \nصحيت كلمته و أنا بعيط بساله أنت كويس \nهو مكنش فاهم في أية ولا أنا بعيط ليه بس طمني و قالي ماتخافيش أنا كويس ومافيش حاجه بس أنا عارفة أحلامي كويس. \nقررت إني هاخد اجازة من الشغل \nو بقيت أروح لمكان شغله كل يوم من غير ما يحس بيا ولا يشوفني أستناه ينزل و أفضل مركزة في المبني من فوق \nبس مكنش حاجه بتحصل. \nلحد بعد أسبوع تقريبًا روحت ووقفت \nلمحته خالص في نفس اللحظة اللّي لوح الإزار بيقع من فوق \nجريت عليه بكل قوتي و حضنته و رجعت بيه لورا ووقعنا سوا على الأرض و اللوح كمان وقع قدامنا بالظبط و فيه قطع إزاز دخلت في ايدي و رجلي. \nبس هو كان سليم محصلوش حاجه الحمد لله! \nفضلت أعيط و أنا ماسكة إيده و بسأله في رعب أنت كويس و بكررها لحد ما خدني في حضنه فسكت و هديت.. \nكان مصدوم و هو مش فاهم حصل أية ولا أية جابني هنا.. مكنتش عارفة أقوله هيخاف مني.. \nقولتله إني كنت جايه مفاجاة عشان نخرج سوا بس وشي كان كُله كذب.. مصدقنيش و حقه! \nأخدني و قعدنا في كافية جنب شغله و فضل باصصلي مستنى رد على كل أسئلته اللّي مقلهاش بس عيوني كانت بتتكلم و بتسأل.. \n- بص أنا هحكيلك أغرب حاجه ممكن تسمعها! مستعد؟ \n- مستعد.. \n- هتصدقني \n- وعد هصدقك! \nو بدأت أحكيله كل حاجه و أنا مرعوبة أنه يخاف مني و لا يقول عني مجنونة بس رد فعله كان جميل و متفهم و قالي إني مميزة و مش اي شخص عنده القدرة دي \nو كمان أنا عايش بسببك لولا أنك جيتي و أنقذتيني كان زماني مشوفتيكيش تاني!\nو دي كانت هتكون أكتر حاجه حزينة..\n- أية هي؟ \n- أني مشوفكيش تاني مش أني أموت لا!\nضحكت و بعد ما خلصنا روحت نمت \nو لما نمت حلمت بيه أنه قاعد قدامي في الكافية و بيعترف بحبه ليّا و معاه بوكية ورد أحمر و دبلة..\nصحيت قولت لماما تجهز عندنا خطوبة! \nو دة كان أجمل حلم حلمت بيه و هيتحقق قريب.."
    }
  ]
}
