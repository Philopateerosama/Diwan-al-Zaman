{
  "name": "عمر حسن",
  "bio": "عمر حسن شاعر مصري معاصر، اشتهر بقصائده التي تمزج بين البساطة والعمق، وتعبر عن هموم الشباب والمجتمع والحب والاغتراب. له حضور قوي على منصات التواصل الاجتماعي، وتتميز قصائده بالصدق والجرأة واللغة القريبة من الناس.",
  "image": "images/amr-hassan.jpg",
  "quotes": {
    "romantic": [
      "أنا مش هنسى اللي بينا حتى لو انت نسيت.",
      "الحب مش كلمة بنقولها، الحب فعل بنعيشه.",
      "كل ما أفتكر عيونك، الدنيا بتضحك لي.",
      "في حضنك الدنيا أمان، وبره الدنيا غريبة.",
      "أوقات بنحب بجد، بس الظروف بتخسرنا بعض.",
      "حبيتك ليه؟ لأنك أنتي اللي مليتي عيني.",
      "ضحكتك نعمة، وكلامك هو اللي يحييني.",
      "حبك زي قهوة الصبح، من غيره اليوم ما يكملش.",
      "أنتي السيدة الأولى في قلبي، ومحدش ياخد مكانك."
    ],
    "patriotic": [
      "بلدي في قلبي مهما بعدت، ومهما اتغربت.",
      "مصر مش بس أرض، دي حكاية ناس وذكريات.",
      "في الشدة بنقف جنب بعض، دي طبيعتنا من زمان.",
      "الوطن حضن كبير، مهما لفينا بنرجع له.",
      "كل شارع في بلدي ليه ذكرى في قلبي.",
      "مصر أمي، وأنا ابنها اللي عمره ما ينساها."
    ],
    "philosophical": [
      "الحياة مش دايمًا عدل، بس دايمًا فيها أمل.",
      "كل واحد فينا ليه حكاية محدش يعرفها غيره.",
      "أوقات بنضحك وإحنا جوانا ألف وجع.",
      "اللي بيعدي علينا بيعلمنا، حتى لو وجعنا.",
      "السكوت أوقات بيكون أبلغ من الكلام.",
      "الزمن بيمر، بس اللي بيترك أثر هو اللي يفضل."
    ],
    "existential": [
      "كلنا ضيوف في الدنيا، وكل واحد ليه معاد.",
      "الوقت بيجري، وإحنا بنجري وراه.",
      "مين فينا عارف بكرة مخبيلنا إيه؟",
      "الغياب بيعلمنا قيمة الحضور.",
      "في لحظة ممكن كل حاجة تتغير.",
      "الدنيا زي محطة، كلنا بنعدي منها ونمشي."
    ],
    "social": [
      "الناس مش دايمًا زي ما بنشوفهم.",
      "الصداقة الحقيقية عملة نادرة.",
      "أوقات بنحتاج حضن أكتر من ألف كلمة.",
      "الجدعنة مش كلام، الجدعنة مواقف.",
      "الطيبة مش ضعف، الطيبة قوة.",
      "اللي يحبك بجد، هتلاقيه جنبك في الضيق.",
      "خلينا صحاب، الدنيا أحلى بوجود الناس الطيبة."
    ]
  },
  "poems": [
    {
      "title": "كان لازم أحبك",
      "text": "كان لازم أحبك من ساعة لما قابلتك\nكان لازم أحبك من ساعة لما قبلتك\nمين عنده حضور زيك يا جميل مين قلبه يساع\nمين باله طويل\nمين تخطف قلبي اللي أنا حاطط على بابه أقفال\nلما سالتيني بحبك ليه\nمالقتش كلام أصلاً يتقال\nشوفي لو اتجمع شوق وجنان وأدب وحنان\nوسلام وأمان مع بنت حلال\nقابلك حبيتك كنت بفكر إن أنا حبيت\nبس قابلتك\nبعدها ولقيت الحب بشكل جديد خالص\nكان دايمًا في حاجة متظبطش كان في دايمًا إحساس ناقص\nقلت هكمل وحدي ويمكن تحصل زي ما هي في بالي\nأول ما قبلتك بالصدفة قلتي تعالي قلت تعالي\nشرفتي حياتي ونورتي وحجزتي مكان\nودخلتي الدنيا وغيرتي في عيني الألوان\nبالظبط اللي أنا عاوزه لاقيته واحدة تكون للواحد بيته\nوقابلني جنانك حبيته ودي مش شخصيتي ولا طباعي\nسميت أيامي بلا وجودك أيام متعادة وبلا داعي\nحبيتك ليه وده برضه كلام\nيا نصيني الحلو يا فرحي الخام\nدي أول مرة أكرر شيء والاقيني أصابت\nلو شافوا الرسمة اللي راسمها تطلعي بالظبط\nأيوه بحبك ومافيش أسباب دنيتي قبلك مكتوبة غياب\nمرتاحلك وكأني اتربيت أنا وانتي في بيت والباب في الباب\nوكفاية إنك قابلة عيوبي وأنا فيا عيوب علشانها اتساب\nعصبي ومودي وسكوتي كتير عدو حدودي ستات طوابير وسابولي تاريخ مش أحسن شيء\nكونك قابلاني دي تتشالك وجميل ع الراس\nوكفاية إنك عارفة وقلتي حباك وخلاص\nأوعدك إن أنا عمري ما أخون الوعد المقطوع فرحك واجبك زعلك ممنوع\nيا الشيء بالظبط يا جود نوع\nهتكوني تملي في تفكيري صلب الموضوع\nوأفضل بحميكي من الدنيا وأخد ضرباتها وأنا مكانك\nأنا قبلك ضيعت حياتي والباقي مخليه علشانك\nربنا يجبر خاطرك علشان واخدة بإيدي\nعلشان وياكي لقيت نفسي ولقيت عيدي ويعلي في شانك وحنانك\nوإذا قلة الناس انتي تزيدي\nيا شعاع النور يا خطايا من الأيام البور\nيا حمولة ومرضية بشيلتك تفضلي ديما كل أصحابي\nويقدرني إني أفضل عيلتك\nكان لازم أحبك يا حبيبتي كان لازم أحبك من ساعة لما قابلتك"
    },
    {
      "title": "نعمة وجودك",
      "text": "نعمة وجودك في حياتي\nأكبر من كل النعم\nكل يوم بشكر ربي\nإنك جنبي في كل ألم\nضحكتك بتفتح لي باب\nفيه أمل جديد\nوإيدك اللي بتطبطب عليا\nبتنسيني أي وجع بعيد\nأوقات الدنيا بتضيق\nوأنتي بس اللي بتوسعيها\nوأوقات الحزن بيزيد\nوأنتي بس اللي بتخفيه\nنعمة وجودك في حياتي\nمش بس حب\nده حياة كاملة\nوأمان ودفا وقلب كبير\nربنا يخليكي ليا دايمًا\nويديمك نعمة في عمري كثير"
    },
    {
      "title": "تقابليني",
      "text": "تقابليني في وسط الزحمة\nوأنا تايه وسط الناس\nتبصيلي نظرة واحدة\nأنسى بيها كل الياس\nتقوليلي كلمة حلوة\nتفتح لي باب الأمل\nوأحس الدنيا لسه بخير\nوأنا جنبك مهما حصل\nتقابليني في وقت ضعفي\nوتديني قوة أعيش\nوتحضنيني من غير كلام\nوأحس إني مش لوحدي في العيش\nتقابليني في كل يوم\nوتكوني ليا الحياة\nوأفضل أحبك على طول\nوأعيش معاك أجمل حكاية"
    },
    {
      "title": "مابتحبكش",
      "text": "مابتحبكش\nتتعب ليه\nوتزرع ارض مش ارضك\nو ليه سهران\nليه قلقان و مش نايم\nليه قاعد و ليه قايم تجيب في سيرتها و مشاعرك تسيل ع الارض\nمابتحبكش والله\nكل اللي اتعمل بينكم حكايه وقت مش اكتر\nكلامه كله كان عادي\nو وردك كمان عادي\nوردك مرمي في الشارع من الشباك\nبتضحكلك و تبقي معاك و تحلفلك تكون وياك و وقت ما تمشي بتسيبك تاريخ مهجور\nحكيت للكل عنها بدون ماتتكلم\nحكيت وياها عن نفسك\nفتاجرت بيك\nو اديها ياسيدي بتعايرك\nبأسرارك\nو بعياطك\nقصاد منها\nتجيب سيرتك و اخبارك\nو تحبكها بدموع عينها\nولا صانت كلام بينكم\nولا عرفت تراعي حتي حلفانها\nيا راجل دانتا علشانها\nبقيت واحد ماتشبهلكش\nمابتحبكش والله"
    },
    {
      "title": "قصة الحب الكبيرة",
      "text": "صورك السيلفي الاخيره\nاتصال بليل يضايقك\nتزعلو تفضوها سيره\nانت طيب .. بس غامض\nهيه عاوزه حاجات كتيره\nو انت ايه غير سُكر بَيِّن\nمن حياه منطقها .. بيره\nلون هدومك\nبرفاناتك\nكلمه السر في حياتك\nالإضائه الخافته و المزيكا و انتا\n- اعمل ايه لو توحشيني ؟\n= انسي و اعرف واحده تانيه\n- بس انا شايلك في عيني\n= حظنا نبعد دي دنيا\n- انتي قصدك تقتليني ؟؟\n= انت ميت كل ثانيه\nالمحطات البعيده\nشنطه السفر اللي فيها ريحه الناس و الشوارع\nجلدك اللي مسامه شايله نقطه من عرق اللي راجع\nالحياه رخمه و كئيبه\nبس حلوه و ليها معني\nاحنا باب .. ندخل في نخرج\nو الجميع شد و رزعنا\nاحنا بالفعل اتخدعنا"
    },
    {
      "title": "وحشتيني",
      "text": "كنت واقف في الشوارع ليل و وحده\nكان صحابي كلهم راحو لبيوتهم\nكنت وحدي او معاها\nاو معاها و كنت وحدي\nكلمتني عن قمر ساكن سماها\nو امل مسكت ايدي فجأه\nتابع القمر المفاجأه\nخلي نور الشمس يتأخر شويه\nثم غابت ثم رجعت ثم دابت بين ايديا و اكتشفت بإني وحدي\nاو معاها\nاو معاها و كنت وحدي\nالطبيب النفسي\nممكن ينصحك و يهز فيك\nبس مش ممكن يقرر ان اللي غابو يعودو ليك\nاكتئابك\nرد بايك\nسبت كل الناس وغبت\nاللي سابك\nاسمه سابك\nانت عمرك يوم ما سبت\nتوته يا حدوتخ يا ملتوته\nالواد كان حب البنوته\nو عيون الحب المبسوطه\nبتنزل دمعه في وسط النار\nفي حاجات مكتومه و مكبوته\nانما لازم تفضل اسرار\nو الحبكه الصح المظبوطه\nتغلطي فيا و تقولي ده جار\nطب حتي الجار له حقوق جيره\nو الجيره في حيط بيتنا كبيره\nمش كل كسور ليها جبيرها\nولا كل المعمول في السيره نعمل منه كلام و مسيره\nو عسيره جراحنا مانجبرهاش\nاللي في كتفي ده مش تعويره\nده جرح فراقك ماتغطاش\nو اللي بيقصد في حاجات مره\nتيجي مره حاجات و مايقصدهاش\nيا سموك مَنِّك جه مِنِّك\nالجاني اتجن بروح جِنِّك\nو كإنك انك لكإنك\nواحده انا باعرفها و ماعرفهاش\nفي كل مكان فيه ذكري معاكي متسابه\nايديا في ايدك الطفله\nبعدي معاكي مالشارع\nملامحك و انتي بتسمعي فيروز\nنهارك و انتي بتواجهيه بشاي بحليب\nو حكاياتك عن اصحابك\nفلانه بتكرهك جدآ\nفلانه قالتلي ماتشوفيهوش\nكلام قولتيه و كان لازم في وقت الجرح ماتقوليهوش\nاكيد دلوقتي بتقولي\nزمانه مولع الدنيا بيغلط كل يوم عادي\nخلاص فاكك بقي و مرتاح\nو انا والله في قيودك كطير من كتر ما اتقيد طلعله جناح\nانا في البعد متحاوط بطيف ريحتك\nو لسه لحد هذا الوقت فاكر شكل تسريحتك\nو تنهيدك و شكل الساعه علي ايدك\nطريقتك و انتي بتغني\n( بعيد عنك حياتي عذاب )\nحياتك ايه بعيد عني ؟؟\nيا ارض عرفتها فجأه\nو دنيا لمستها بشويش\nيا اطهر من رقم فلكي في عداد اسمه اكل العيش\nبتحكمي ليه علي غيابي\nو في حضوري بتنسيني\nرفضتي ان انتي تتسابي\nو فجأه انتي اللي سبتيني\nوحشتيني"
    },
    {
      "title": "محبتنيش للمرة الأولى",
      "text": "بلاش اكدب على نفسي\nولا ابرر ولا اصوّر لروحي الوهم\nهيفرق ايه سبب موتي يكون برصاصه ولا بسهم ؟\nمراية الحب مش عميا\nمراية الحب كدابة\nوكان لازم تغيب عني ياسايبه يا اما متسابه\nوكان لازم بنفسي احس\nكان لازم بعيني اشوف\nاقابل وشها البارد\nبقلبي الشارد الملهوف\nواغنيلها\nواعيش ليلها\nواراهن بالورق كله على اخر رقم كسبان\nدخلت علاقة وانا مستور\nوخارج منها وانا عريان\nوخارج منّها شاكك\nومش شايل لحد أمان\nماحبتنيش\nبرغم اني وكتاب الله ماقصرتش\nويوم ماقالتلي عايزه اعرف ما أنكرتش\nويوم ماقالتلي زعلانه\nمابررتش\nمعاها كنت انا التاني وابدّيها\nبنقص من حياتي حاجات وبدّيها\nولما تمدلي ايديها\nامد ايديا ماسحبهاش\nماحبتنيش وحبيتها\nودايرة تقول ماحبتهاش\nغريبة القلب وعمايله\nولو جوايا بكرهني ماكنتش برضه حبيتها\nمافيش عندي سبب واحد يبرر نظرتي ليها\nرسمت سيناريو جوايا وصدقته\nوقولت لنفسي بتحبك وعينها عليك\nياواد قرّب\nياواد جرّب\nدي لسه ف دنيتك داخله ولسه خيالها متغّرب\nلحد ما مرت الأيام وانا بخسر ف كل قرار\nوعشت حياتي بـ اتنازل وتغلط والتمس اعذار\nوكنت حمار\nمفكّر ان لجل الحب نفرّط عادي ف كرامة\nاشوف نمرتها ف موبايلي\nاحس شعور غريب جايلي\nوصوتي يتقلب اهدى واطوّل ف الكلام وارغي\nوكل كلامها كان منهج مذاكره حتى بالملغي\nوشايف انها كوني وشمسي وضلتي وناسي\nوبتأسف لاكون غلطان ف حاجه عملتها وناسي\nاكلمها عن الحاضر وعن بكره\nوعن بيتنا\nوباخد رأيها دايماً ف علاقتنا\nوهي كلامها كان اخره خلاص وتمام\nصباح الخير\nمساء الخير\nويلا سلام\nبطلّع منها الكلمة بطلوع الروح\nوكنت باقول وايه يعني في ناس بتحس مش بتبوح\nلقيت افعالها زي كلامها بالواحدة\nوبمشي ليها ميت خطوة\nماتمشيش ليا ولا واحدة\nانا زعلان على نفسي\nعشان شكّيت كده ف نَفسي\nودوست عليا بالجامد عشان واحدة\nماحبتنيش\nانا يمكن فراغ عادي\nبديل القعده ف النادي\nرواية بس ليها ايدين\nويمكن كنت توصيلة\nونقطه بُعد لعلاقتين\nويمكن كنت بالنسبالها تكفيره\nوعرفتني تسدد دين\nويمكن أي شيء تاني اكيد عارفاه\nماسألتشِ وهي بترتكب حبي\nوايه ذنبه اني ابقى معاه ؟\nماحستش بذنب ازاي\nوعاشت تتهم فيّا\nوترميني بتهم ظالمة\nبتطلب مني اطفي النور وتتخانق عشان ضلمه\nوطول الوقت بتشكّك\nوبتفاوض\nوبتخانق\nوبتعاير\nوبتندّم\nكإني باجري وانا واقف\nوفاكر نفسي هاتقدّم\nواديني جريت لحد ماشوفت وضعي ازاي\nماحبتنيش\nوسايباني شعور ميّت\nبشوف ايه ف الحياه يتعاش\nبـ اعِّد خسايري وانا خارج\nدموعي وخوفي ومشاكلي\nوايامي اللي راحوا بلاش\nلكني باقول انا راضي\nواحط الجملة دي قصادي\n\" ده ذنب وجايلي م الماضي بدعوة واحدة مابتنساش \""
    },
    {
      "title": "الحرب العالمية الثالثة",
      "text": "باكتبلك قبل نهاية العالم بدقايق\nقبل الجنرال ما يسيب القاعة ويدي أوامر بالضرب\nقبل ثواني من الحرب\nباكتبلك وايديا بترعش م الخوف والبرد\nشوفتي العالم ياحبيبتي ف سن الشيخوخة\nصف كمنجات مكسورة ف روح صبار\nالدنيا بتتحول من زرع البذرة لضرب النار\nوانا وانتي صغار جدا ع الموت\nوكبار ع العيشة بدون مزيكا ودون أشعار\nوبدون ما احلفلك اني كمنجة خالفها الحظ ف هذا الوقت\nبحلفلك انك أجمل من تشرين التاني\nأجمل بكتير من صوت طيارة سوخوي ياحبيبتي\nخليهم هما يواصلوا التنديد والزيطة\nوتعالي ارسملك ع الحيطة\nوردة هتكبر مع كل اتنين هيصارحوا لبعض بمشاعرهم\nوارسم أمي ف كامل غربتها ودعوتها وارسم بيتها\nوارسم تعريف أوضح للدين\nجامع مانع ع البني آدمين\nوالدين ابسط من فرض الدين\nربنا أكمل من تدوينه ف بطاقات تعريف الشخصية\nربنا نيه\nفطرة بتجعلنا نحب الورد بدون تمييز\nوبتجعلنا جميعا نكره نصل السكين\nباكتبلك قبل نهاية الكون بدقيقة\nخرج الجنرال من أوضته بيلعن ف التانيين\nأدى أوامره لسرب الطيران بإزالة دولة من المشهد\nالدنيا بتخلص بالتدريج\nوصحابي مابيكفوش تهريج\nالبيرة حلال هتف السكران بره الحانة والعالم حزن ودخانه\nوالموضه حلال\nوالعزف على البيانولا حلال\nوالحضن حلال\nوالرقص بدال الموت ف الحرب\nالشرق مخازن عند الغرب\nوالدنيا البكره الخيط بتلف\nوعيال المستوطن بتتف\nف حضور قمة دول العشرين\nاديني كتاب ومدينة بعيد عن مرمي النار\nهابنيلك دار تسكنها ياصاحبي ف أي أوان\nواديني مساحه من الالوان\nهارسم علمي موازي لعلمك\nوامسك قلمك وأشعر بسعادتك وبألمك\nاشمعنى بنتشارك ف الموت\nوف سعر النفط العربي الخام\nوسجاير كوبا الشايبه حروب\nاذا كنا بنتشارك ف الطوب\nخلينا نقيم للحب جدار\nمن سوء الحظ مافيش جنرال\nيفهم ف كلامك وكلامي\nباكتبلك وف قلبي سلامي\nلبلاد هتتابع بعد قليل\nتحويل النيل لوريد مقطوع\nودخول العالم ف الممنوع\nحسب المشروع التمهيدي لنهاية الكون\nمشروع صهيون\nباكتبلك قبل نهاية الكون بثواني\nمش وقته نقرر مين فينا اللي ابتدى يضرب نار ع التاني\nف مطار مجهول ف بلاد ساقعه\nكان فيه عشرين طيار جاهزين\nكان الجنرال ف الماستر سيين قدامه زراير ومساعدين\nووراه الاخضر بيعيط على عزف حزين\nحياهم بلغتهم بهدوء\nثم اتجهوا بدورهم على فوق\nوابتدا لون الازرق يزداد وموتور الطيارة بيعلى\nالعالم كله بيحشد نفسه لنفس الضرب\nالحرب\nالكل بينظر للارهاب من نظرة عينه الشخصية\nوالعالم بقا نفسه ضحية\nالعالم قاعد ع التليفون بيتابع أخبار القتلى\nوبيحسب هل عنده مقاتله تنفع لازالة نص عدو\nكان صوت طيرانهم مالي الجو\nوانا وانتي غلابة ومش عاوزين\nغير ارض تساع البني ادمين\nمن غير باسبور\nأو لون بشرة\nمن غير أموات جوه النشرة\nعاوزين نصحى ف عالم أخضر\nننجب أطفال\nونصلي كما شئنا نصلي\nونغني ف كورس للانسان\nبقا يعني مافيش ف الدنيا مكان ينفع للناس الغلبانة\nانا هاخد أسرتنا معانا\nهاخد أمي واختي واخويا\nوالصورة اللي فاكرها لابويا\nوانتي معاكي أبوكي وامك\nوعروستك وكتاب التلوين\nوهناخد حفنة ميه وطين\nوهناخد كلبي وقطتكم\nوهنعمل بيتنا قصاد بيتكم\nونعيد تشييد الكون بهدوء\nمش عاوز افوق والارض بتهتز علينا\nوالسما الوان من خوف وقتي\nباكتبلك والكون دلوقتي\nعلى وشك الموت المجاني\nباكتبلك\nقبل بداية الكون من تاني"
    },
    {
      "title": "بطلتي توحشيني",
      "text": "في الليل والناس نيام والكل في حاله سارح\nمر عليا الكلام مسموم وحزين وجارح\nالست ساعتها غنت ف الراديو لسه فاكر\nوالنحله النايمه طنت لما صحيوا العساكر\nوعساكري ليل دماغي في خناق هيجيبوا داغي\nوالشوق عمال يلاغي والقلب ضعيف ولكن\nفي الليل والناس نيام كله في حالة سارح\nمر عليا الكلام مسموم وحزين وجارح\n\nالست ساعتها غنت ف الراديو لسه فاكر\nوالنحله النايمه طنت لما صحيوا العساكر\nوعساكري ليل دماغي في خناق هيجيبوا داغي\n\nاكتب عن وصف قلبي ولا عن بعد قاسي ولا عن حب خدني\nوشاغلني وهو ناسي\nالصبح منامه فارقه خلاه هجر السراير\nوالقلب هيامه سارقه والعقل نشيط وفايق\nانا لما كتبت شعري ووصفت الوحشه ليكي\nرخصت بنفسي سعري املأ شعري يراضيكي ولقيت\nولا شعري نافع ولا قلبي بيت اويكي عمال ادفع وادافع\nعن حقي الشخصي فيكي\n\nمش عارف اقول كرهتك مش عارف اقول\nناسيكي كملتك الف مرة منقصتش الا بيكي\nالنور شقشق ولا لا والحالة تضر حاله\nوالهم اللي في فؤادي واصل لله تعالي\nهو العالم بامري وبفعلي طول سنيني\nهو العالم بقلبي كاتم في الليل انيني\nكان نفسي تحسي بيا كان غرضي تفهميني\n\nوادي الحزن اللي اخدته والجرح اللي اعتمدته\nبيقول قلبي بإرادته بطلتي توحشيني\nانا ياما سعيت في حبي\nوعملت بكرا شادر وانتي كل مرة تيجي زي اللوادر بتهدي عليا املي\nوتحلي بشكل عملي كنتي بتجيبي اجلي وانا اقول تمام وحاضر\nخبطتي فتحت بابي عمري ما قفلته مرة\nجرحك فوق استيعابي والموجه تملي حارة\nالعمر في وهمه عدي والعدة تجر عدة\nاله جاهزة ومعدة عشان تقتل عتابي\nانا جاي من الشعب عادي وانتي بنت الاكابر\n\nساكنه قرب المعادي ساكن قرب المقابر\nحولت الغلطه فيكي وعملتي عليا حاكم وبقيت عايش بقيت عايش\nلوحدي مترمي في المحاكم\nالغلطه تملي عندي الجرح تملي ليا\nعايش في الشوق بلاكم بضرب وبتيجي فيا\nالعمر بيجري قطرة والشطر بيجر شطرة\nوشتائيه في عيدي مطروا ولا واحد حس بيا\nانا من ساعه ميلادي وانا بحكي القصه\nديه هو كان حب هي مبقاش حابب وديني\nبطلتي توحشيني من اول حد قالي موهم وغافل\n\nولاخر شخص مالي ولقاني عنيد وقافل\nوانا ماسك طوب رجايا وبدور طحن في رحايا واتاري\nالشوق عصايا والضرب شديد وحافل\nكان عقلي يقول غثوني والقلب يقول تمهل\nالدمع يصيد عيوني والخد يقول مؤهل\nكنت ارفع صبري فيكي وامسح بالحب تحته قلبك عور قلبك خبط براحته\nوانا كنت وحيد محاير بين قطم الشئ ونحته\nوالزرع دا اه فلاحته والباب دا اه فتحته مش بس قبلت قلبك\nانا في العالم بحاله ما فيه واحد حب قدي عشمان في سلام\nمؤجل عشمان في حديد مصدي الكلمه سخيفه عدي\nالمركب شاردة هدي الدنيا ضبابي لندن وشايفها سويسرا\n\nوردي ملكتك نص ارضي جرفت سنين في طيني\nبطلتي توحشيني الحب يعز صاحبه الحب يزيد مقامه\nويبان في عينه وصامته وشكله ونوع سلامه\nويبان على كل حركه ويكون فعله وكلامه وانتي لو\nجيتي مني كان بان في سنين ما بنا الزين ينهض ويمشي\nوالشين يعرف مقامه انا نادر باقي عمري ل اللي هتصوني بعدك عمري\nما خلفت وعدي عمرك ما وفيتي وعدك بكرا يقابلني خلي وانتي هتموتي\nواحدك وانا ببدا صفحه بيضا صفحه واسعه وعريضه مشتاق لحياه\n\nجديدة وبنت هتصون هوايا كان لازم اعيش عذابك\nعشان اعمل بدايه وادي ختام الحكايه مريت مريت مرو\nسنوات عمري اللي كرو عمر الاشوق ما سروه فاروا الاوجاع وفروا\nوضاروا الاحباب وضروه باروا ساعه ما بروه عيروا بهموم وعروه غاروا\nساعة ما غروا احلي الاحساس امره اوفي الاحساس اشرة ابرد احساس احره\nجارة وببط جرة نزفوا الدمعات وخروا واليوم صحي واستقر\nفخلعتك من روتيني بطلتي توحشيني"
    },
    {
      "title": "منيموم تشارج",
      "text": "اتاري الفيلم دي نهايته\nوانا الأعمى\nآآمن حيه من باب انها ناعمة\nواسلم ضهري للخونه بسلامة نفس\nشيطاني الزرع وسايبه ف روحي كاللبلاب\nانام غافل عن الضربة\nواشوف إيدها وهي بتمسك الحربه\nواظنه عتاب\nاتاري الباب وراه الغدر\nوانا اللي بطبعه ماتعودش يقفل باب\n\nقليل الأصل ماتغيرش\nوبنت البيت بتفرق عن بنات الليل\nوصمت القادر انه يرد بيتفسر بقلة حيل\nوليل الوحدة بيعود على التسليم\nوسوء الفهم بيبدي رفاق السوء عن الوحدة\nباسدد بيدي\nبواقي غلطتي الواحدة\nف واحدة كانت\nجوه مني كلهم\nولما الزوم طلع خطوة\nلقيتهم كلهم واحدة\n\nمن الليلة هاهد الشعر بإيديا اذا ذكرك\nوهاضرب قلبي بغيابك اذا افتكرك\nوهاقطع ظني من جدره اذا شكرك\nعن الموتة اللي طالت ضحكتي وروحي\nمنعتك ليه تروحي بعيد\n\nوعرفتك على جروحي\nوطول قلبي فيهم شرح\nمانابنيش غير إيدين من ملح\nاديني بارد جرح بجرح\nويشهد ليلك المشتاق وطعم الحضن كل فراق\nويشهد فجر بينور على النايمين\nعرايا والملاية حنين\nهيصبح شعره عن ذمك\nوينزف قلمه في هجاكي\nوبكره هتبكي من روحك\nعلى الكسر اللي جواكي\nوطول ما عنيا شايفاكي\nهتبقى جهنم الدنيا عليكي وع اللي خلاكي\nتردي الحسنى بأذيه\nوتمحي الحسنة بالسوءات\nيا كسر يابنات\nيابنت الغدر\nيا مسافات انقضت بالهدر\n\nياكاس داير\nيانور فاير\nيادايبة لف ف دواير\nوفاكره انك صعيب بترك\nانا مارضيتش اكون شوكه\nف حكمة ربنا ف سترك\nلكن لو قلت مش هاسكت\nولو فصصت مش هاسكت\nكبيرك إني اجيب سيرتك\nلزوم العبره بين الناس\nلولايا ماكنتي هتكوني\nولا تهاودي ولا تخوني\n\nولا شكلك ده كان شكلك\nولا لونك شرب لوني\nلولايا ماكنتي ليكي مكان\nولولا تاريخي وكتابتي\nوهمي معاكي والاحزان\nلـ كنتي أرض صحرا وبور\nمضللها شجر دبلان\nولولا مر بيننا الليل\nولولا الارض شربت نيل\nولولا الستر في التأويل\nماكنش الأمر هيعدي\nلكن رب السما قادر وخالق قلبي على قدي\n\nباقول عادي ومايضرش\nوبمنع حكي مايسرش\nواقول خلصت ومتراضيين\nأخدتي اللي انتي عايشاله\nوفوقه قيراط وزرع متين\nوخدت اللي يطلع شعر\nوفوقه ليمون وتمر وتين\nوهتمر السنين عادي\nاديني رجعت اهو عادي\nماخلصتش الحياه يعني\nولا بابي اتقفل يعني\nولا الناس انتهوا يعني\nنهينا كلام لكن قلبي هياخد حقه بمزاجه\n\nووالله انتي كارماني بفوق ماكنت محتاجه\nهطولك كل ما هكتب\nواصيبك كل ماهصطاد\nاديني عملتلك قيمه\nوجو وتجربة وأرصاد\nواديكي بقيتي مشهوره\nومضرب للمثل ساقط\nواديني ببص على نايبك\nوشجرك لما يتساقط\nولو كان ع الكلام الحلو\nفيه ألف حكاية قبليكي"
    },
    {
      "title": "حبيتك ليه",
      "text": "انا عندي ايمان\nان كلامهم صح ومظبوط\nاني وانا بعيد عنك ميت\nبس وانا ف قربك مش مبسوط\nبيني وبينك مسافات ابعد من اي اتنين\nكل اختياراتي اللي بدونك احسن بكتير\nانما من امتى الحب بيبقى علاج\nمن امتى بياخد من الفايض يدي المحتاج\nمن بين اربعة مليار واحدة اخترتك\nحبيتك وكمان قدرتك\nالكلمة اللي بتخرج منك\nاجمل من اي كلام مسموع\n\nواذا غبتي ليالي بموت م الجوع\nقصر الموضوع انك لعنة\nوان انا ملعون\nوان وجودك على قد ما طيب مش مضمون\nوان مكاسبي معاكي مجرد تمهيد لبعادك وخسارتي\nساعة ما الناس امنت بيا انتي كفرتي\nوبدال ما تكوني امان والناس\nومكان يفضالي ويسمعني\nقررتي تكون زيادة خوف\nودراعي اللي تملي واجعني\nوبقيتي العين اللي بتخدعني وبتبص طشاش\nانا بتعاقب ليه على حبك\nديه حاجة الواحد ما اخترهاش\nملعون ابو قلبي اللي ندالك\nواختار من دنيته وادالك\nملعون تركيزي في تفاصيلك\nوالظن اللي بييجي في بالك\n\nملعونة صوابع بتسكر\nملعونة الروح اللي تبكر\nوتقوم من النوم تحلم بيكي\nاقتلك ازاي\nافصلك ازاي عن خطواتي وظني وشكلي\nحبيتك ليه\nوانتي مشاكلي وضربتي في الضهر\nاديتك كل اللي يسبب فرحك\nسيبتيلي اللي يحسس بالقهر\nحبيتك ليه\nبشوفك مصدر احلامي وفرحتي على ايه\nومصدق ليه انك دنيا\nوبفكر ليه في دخولي عليكي في بيت واحد\nانا اكبر احلامي وجودك\nوالنبي شوفتي غباء في غبائي\nاكبر احلامي افتح عيني على حضورك\nيا خي ابوه ده الحب اللي يخلي حضورك\nهو امالي\nانا عم الناس زينة الرجالة ف عين الكل\nاجمل ستات في الدنيا اتمنوا سلام بالايد\nقدك خمسين مرة احتاروا يخشولي منين\nعلى ايه بلاقيكي انتي جميعهم\nاشتري فيكي يوماتي وابيعهم\nوافردلك قلبي تعدي عليه\nحبيتك ليه\nليكي حق تزيدي عليا دلال\nوتحسي بروحك فايقة جمال\nوتزيدي في غلطك ميت مرة\nمش مضطرة اكيد تراضيني مش مضطرة\nولا مضطرة تقدمي كرامات للي في قلبك\nالغلطة على التاية جوايا عشان حبك\nويا افوق يا اهلك\nاه يا قلب يا كلب يا شاري سراب\nومضيع في قلوب تستاهلك\nحبيتك ليه\nحبيتك انا ليه\nليه\nشكرا\nشكرا"
    },
    {
      "title": "قصيدة مكتبهاش نزار",
      "text": "كلمة بحبك ف ذاتها اختبار مش سهل\nدي كلمه صعبة وعصية وجايه بالعافيه\nكلمه وراها بيوت وحنين وتر مكبوت\nوعيال بتشبهلنا ف الصورة قبل الصوت\nووراها شك وشوق وعناد مالوش اخر\nووراها حزن وخوف وكلام عبيط ساخر\nكلمة قصادها الالم بيلين ويتاخر\nوتلاقي نفسك ف لحظة وسط عزوة واهل\nوالامر ده مش سهل\nولا سهل اجيلك واقولك كلمة واسحبها\nانا سيرة مش ولابد\nوسنين غلط وصواب\n\nراجل حزين واتساب اكتر ماساب بكتير\nفقد الامل بالالم ولقاكي بانله ضمير\nفان كنتي هترديه عداكي عيب واتنين\nوان كنت هتطاوعيه تاخدي الثواب ثوابين\nوان كنتي هتضميه وتكوني ام واب\nهيكون عشانك سكن وحاجات كتير تتحب\nراجلك ف وقت الضيق\n\nوصديق مابعده صديق\nوطريق اذا مشتيه هتلاقي فيه نفسك\nالشعر مابيديش الا اللي حب وداب\nوانا طفل مابيديش الا احضنك ف غياب\nاقصد تجاهك باب والقاكي مش قافلاه\nعايزك ومش طالب غير ضحكتين لله\nجايلك باقول ياحياة وباقول تكوني الجي\nنظرة عنيكي نجاه ودليل بان انا حي\nوالاعمي سر عماه اهمال وجود الضي\n\nبسال على نفسي فبقولك ازيك\nكان نعمه من ربنا زيك يفوت من هنا\nياللي انتي مش زينا ازاي لقيت زيك\n\nوازاي بحبك كده\nانا عمري ماتخيلت انك تكوني انتي\nاول ماشوفتك لقيتني يعني مش طايقك\nعمال اضايقك كانك حد تاري معاه\nوانتي الصراحه كمان لا كنتي حباني\nولا كنتي حابه تشوفي هزاري وجناني\nولا كنتي عايزاني\nتشوفيني ماشي طريق تمشي ف طريق تاني\nفجاة بدون اسباب لقيتني بمشيلك\nولقيتني بحكيلك كل اللي ماحكيتهوش\nولقيتني بامنلك\nولقيتني بقى منك\nاو حد من ناسك\nوانا يعني مش ناسك ف الحب ولا قديس\nانا صوفي مش ماسك الا ف هدوم ابليس\nفانا يعني مش ولابد وتاريخي مش هو\nلكني والله كما طفل من جوه\nدماغه زي الحجر ويبان ف طبعه عنيف\nوف لحظة يقلب مطر وتلاقي روحه رصيف\nعيل ف اصله نضيف محتاج شوية شغل\nوهمتك وياه\nعلى قد ماتساعديه وتحطي املك فيه\nعلى قد ماهتلقيه بينقي اخطاؤه\nفيه حد جايلك هنا\nواقف باوراقه\nف ايديه كتاب ربنا وف قلبه اجزاؤه\nبيحلفك بالامل وبفرصة ما اخدهاش\nتنسيله ذنب اتعمل بجريمة ماعملهاش\nوتكوني ستر وغطا وكفوف تضم ب ود\nوتكوني جنب ومع\nف زمان بعكس وضد\nوتباني شمس ف شتا وتكوني برد ف حر\nوتكوني اول بر ارسى عليه ومخافش\nانا عندي هنا كفين ولازلت مابسقفش\nطاوعيني من فضلك\n\nانا جاي افضفضلك\nوجاي طالب وجودي ف بيت يكون بيتك\nوجاي اقولك باني لما حبيتك\nحبيتني فيكي ولقيتني اب شاف بنته\nوبقيتي كفه وعينيه وصحابه وسفينته\nوانا يعني مش هاكدب ولا هاحكي اي خيال\nبكره هنتخانق وهيبقى بيننا عيال\nواكيد هيتغير شكلك وتفاصيلك\nوانا برضه هتغير\nهبان كده قصير وتخين بنضاره\nوهلاقي نفسي باطلع همي ف سيجارة\nوبلعن الايام وباقول ما كنت جميل\nويجوز تعاقبيني وتشيليني غسيل\nومافيش ف ايدي ضمان اطفالنا يبقوا جمال\nلو يعني جيبنا عيال\nومافيش معايا جبال من وهم ابيعهولك\nلكن ف قلبي كلام محتاج اقولهولك\nانا جي بحلفلك ان انتي مالية العين\nواني مشيت جيتلك ماعرفش ماشي لفين\nواني بحبك وناوي ابقي بطل الفيلم\nارجوكي لا تزعلي من شخص شافك طب\nوقوليلي هل تقبلي ابنك يكونلك اب"
    },
    {
      "title": "يا ريتني ما حبيت",
      "text": "يا ريتني ما حبيت ولا شفت عينيكي\nولا قلبي داب فيكي ولا كنتي في يوم طريقي\nكنتي زي السراب، وأنا اللي كنت عطشان\nجريت وراكي بكل قوتي، وفي الآخر خاب ظني\nحبيتك بكل ما فيا، واديتك كل اللي عندي\nلكنك كنتي حلم بعيد، وأنا كنت بس أتخيل\nكل كلمة قلتيها، كانت زي السكين\nتقطع في القلب وتسيب جرح مش بيلم\nيا ريتني ما سمعت صوتك، ولا شفت ضحكتك\nكنت هعيش مرتاح، من غير ما قلبي ينكسر\nكنتي زي الوردة، حلوة بس مليانة شوك\nكل ما أقرب منك، ألاقي نفسي بتوجع أكتر\nحبك كان درس قاسي، لكن علمني كتير\nإن الحب مش كفاية، لو القلوب مش موجودة\nيا ريتني ما حبيت، ولا عشت في حلمك\nكنت هلاقي نفسي، بدل ما أضيع في دربك\nلكن خلاص، اللي فات مات، وأنا هكمل طريقي\nهبص قدامي وبس، وهسيب قلبك لبعيد\nيا ريتني ما حبيت، بس الحب كان أقوى\nمن إني أقاومه، أو أهرب منه في يوم"
    },
    {
      "title": "الناس اللي زيي",
      "text": "الناس اللي زيي، اللي قلبهم كبير\nبيحبوا بضمير، وبيدّوا من غير تفكير\nالناس اللي زيي، بيضحكوا في الوجع\nبيداروا الدمعة، ويخبوا اللي في القلب أجمع\nبنحلم زي الكل، بس أحلامنا تايهة\nنلاقي الدنيا قاسية، ونفضل نقول عادي ياه\nالناس اللي زيي، بيخافوا من الغدر\nبس لسه بيثقوا، رغم كل اللي اتعمل فيهم\nبنحب نعيش الحياة، بنحب نضحك كتير\nبس أوقات بنكون لوحدنا، بنبكي في نص الليل\nالناس اللي زيي، مش بيطلبوا كتير\nغير قلب يحس بيهم، وإيد تمسك بيهم في الضيق\nيا دنيا لو عينيكي شايفانا، ارحمي قلوبنا\nإحنا اللي بنزرع خير، بس بنحصد أحيانًا ألم\nالناس اللي زيي، لسه عندهم أمل\nمهما الدنيا تضيق، بنلاقي نور في آخر النفق\nفي قلوبنا حكايات، محدش يعرفها غيرنا\nوحياتنا كتاب مفتوح، بس الكل بيقراه غلط\nالناس اللي زيي، هيفضلوا زي ما هم\nبيحبوا بصدق، ويعيشوا الحياة بكل الهم\nيا رب اديهم قوة، يقدروا يكملوا الطريق\nوالناس اللي زيي، يلاقوا الحب الحقيقي"
    },
    {
      "title": "السيدة الأولى",
      "text": "حبيبتي ويعلم ربنا حبك في قلبي إزاي\nويعلم عندي مقدارك يا غالية يا أحلى ناي\nأنتي السيدة الأولى، في عيني وفي الروح\nمهما الدنيا تتغير، مكانك ثابت مش بيروح\nنظرتك ليا بتديني أمل، تحييني من جديد\nوضحكتك زي الشمس، بتدفي قلبي البعيد\nيا أصفاهم وأبدعهم، يا أحلاهم وأجدعهم\nيا مفردهم يا أجمعهم، أنتي اللي قلبي إختار\nفي عز الزحمة والناس، أنتي اللي عيني شافت\nحياتي قبلك كانت ظلمة، وإنتي اللي نورك كافي\nكل كلمة منك حياة، وكل لمسة منك دوا\nإنتي اللي في القلب ساكنة، ومحدش غيرك سوا\nمهما عدّت سنيني، هتفضلي أنتي الأولى\nحبك في قلبي كبير، ودايمًا هيفضل أغلى\nيا رب يخليكي ليا، يا نجمة في سمايا\nإنتي الحياة وفرحتها، وإنتي اللي مليتي عينيا"
    }
  ]
}